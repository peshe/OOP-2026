### Въведение в C++
---

Опитайте се да пререшите първите две задачи от **ПИ** по **УП** на **C++**, използвайки новопридобитите знания, които имате:

### Задача 1
Реализирайте програма, която въвежда от стандартния вход и съхранява една редица от N на брой естествени числа. N е произволно естествено число, което също се въвежда от стандартния вход.
Да се провери дали всеки от елементите се дели на или дели поне един от съседните си. Ако за някой елемент условието е нарушено, между него и предното число да се добави техният НОД. 
Резултатът също трябва да се съхрани и след това изведе на екрана.  
  
Пример:  
12, 4, 7, 14, 5 ще бъде трансформирана до 12, 4, 7, 14, 1, 5

### Задача 2
Безквадратно (square-free) число е такова естествено число, което не се дели на никое число по-голямо от 1, повдигнато на квадрат. 

Примери за безквадратни числа:  1, 2, 3, 5, 6, 7, 10, 11, 13, 14, 15, …  
Примери за числа, които НЕ са безквадратни:  
4 (2^2 дели 4), 8 (2^2 дели 8), 12 (2^2 дели 12), 45 (3^2 дели 45), 125 (5^2 дели 125) …  
  
Реализирайте програма, която въвежда от стандартния вход две естествени числа N и М, последвани от матрица с размери N x M от естествени числа. Премахнете от матрицата всички стълбове, в които се срещат безквадратни числа. Изведете на екрана получената матрица.

### Namespaces and Enums
---
Задачата Ви ще е да моделирате полицейско управление в малкия и спокоен град **Silent Hill**. За целта трябва да създадете приоложени, което да обработва заявки 
към полицейското управление и да изпраща налични офицери на място спрямо опасността и наличието на свободни хора.   

За да изпълним задачата имплементирайте следното:  

1) Енумерации:

   **Различните позиции в районното управление `police_rank`. Те може да са следните:**
   * PATROL_OFFICER
   * INSPECTOR
   * SENIOR_INSPECTOR
   * COMMISSIONER

   **Нивата на опаснот при повикване `threat_level`, стандартизирани от кметството на **Silent Hill** са:**
   * DANGEROUS
   * EXTREMLY_DANGEROUS
   * DEADLY
   * DONT_COME_OUT
  
2)  Файл с константи:
   
    Направете отделен файл с найменовано пространство `consts`. Там запазете под формата на константи регионите в **Silent Hill**, те са 5 на брой:
      
     * Lakeview Hotel
     * Wood Side Apartments
     * Blue Creek Apartments
     * Brookhaven Hospital
     * Toluca Prison

     **Отделно в този файл можете да запазвате съобщения за невалиден вход или операция, които да принтирате на конзолата при нужда**

3)  Имплементация:

    Отново в отделен файл реализирайте наименованото пространство `department`. Тук ще лежи вашата логика по обработка на заявки. Ето и какво трябва да поддръжа тя:

    При стартиране на работния ден (вашата програма) трябва да четете команди от стандатния вход, под формата на символни низове. Имате два типа команди:
    **RECRUIT**, **DEPLOY**.  
      
    **RECRUIT** командата изисква да се въведе на конзолата още един символен низ представляващ позицията на новото попълнение към управлението. След като прочетете
    **валидна** позиция от конзолата добавете новото попълнение към наличните до момента офицери в управленеито (Важна забележка - не можете да recruit-нете новo DEPUTY_COMMISSIONER или COMMISSIONER)
  
    **DEPLOY** командата изисква няколко параметъра: **регион за мобилизация** и ниво на опасност. Естествено различните нива на опасност, изискват различни по опит
    полицай да бъдат изпратени. Водете се по следната скала:  

    * DONT_COME_OUT       - COMMISSIONER   
    * DEADLY              - COMMISSIONER и SENIOR_INSPECTOR  
    * EXTREMLY_DANGEROUS  - COMMISSIONER, SENIOR_INSPECTOR и INSPECTOR  
    * DANGEROUS           - всеки  

    При мобилизация търсите най-малко възможния офицер по ранк, който да изпратите. Ако няма някой, който да покрива изискванията пратете най-квалифицирания, но
    увеличете шансовете му за смърт по 2.
      
    Когато мобилизирате полицай на всеки рунд на четене след това има 50/50 шанс той да се върне. Ако до 3 рунда не се върне, считайте го за умрял.  

    Всеки един работен ден се състои от 36 рунда, като имате право да RECRUIT-нете само до 3 нови попълнения към вашето управление. Считаме денят за успешен ако
    в края на работния ден има все още живи полицай в управлението, като броим и тези мобилизирано, но не потвърдени за мъртви все още!
    
    Тъй като вашият участък е много малък, разполагате само с 6 редовни офицера на повикване в началото на деня и те са съответно: 
    * 1 комисар
    * 1 старши инспектор
    * 1 инспектор
    * 2 патрулен офицер

4)  Накрая извикайте вашата програма от main.cpp  
    Може да видите пример за структурата в Lab секцията на практикума  
    
    #### По желание:
    * Може да рандомизирате командите и нивата на опасност на командите и така, управлението да се симулира само  
    * Ако не можете да реализирате нещо прескоаете го или го улеснете така, че да можете да си го напишете!
  
~~~
Приемрен ход на работа:

DEPLOY Lakeview Hotel DONT_COME_OUT
Deployed COMMISSIONER to Lakeview Hotel

DEPLOY Toluca Prison DANGE
Unknown threath level!

DEPLOY Toluca Prison DANGEROUS
Deployed PATROL_OFFICER to Toluca Prison

COMMISSIONER is back

// още три хода
PATROL_OFFICER is dead

RECRUIT COMMISSIONER
Invalid command. Cannot recruit a COMMISSIONER

RECRUIT PATROL_OFFICER
PATROL_OFFICER recruited

RECRUIT PATROL_OFFICER
PATROL_OFFICER recruited

RECRUIT PATROL_OFFICER
PATROL_OFFICER recruited

RECRUIT PATROL_OFFICER
Recruit limit exceeded!
~~~


